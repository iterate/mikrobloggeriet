# Hypermedia forklart i to begreper

Hypermedia er en hjerne-basill som har grepet teknologier siden 1945 (Vannervar
Bush), blitt beriket på 60-tallet (Ted Nelson), *delvis* kommet seg ut på
Internett (Tim Berners Lee), men ikke *helt* (Roy Fielding, 2000).

Kortversjonen er som følger:

- Serveren sender klienten tilgjengelige *hypermedia-kontroller*.
  En hypermedia-kontroll styrer hva du kan gjøre, som å navigere til en side eller flytte på en markør på et kart.
- Klienten beriker brukergrensesnittet med kunnskap om *media-typer*.
  Du kan starte med å støtte mediatypen *tekst* på klienten.
  Deretter kan du for eksempel berike klienten til å støtte *markdown* eller *innsatt bilde*.

Disse prinsippene er alt du trenger for å lage hypermedia-systemer!

Men hva har det å si i praksis?
Når vi skriver webapplikasjoner der klienten vet mye om hva som foregår, får vi problemet med å synkronisere denne kunnskapen mellom serveren og klienten.
Å bygge systemet på hypermedia løser dette:

- serveren vet alt
- klienten vet bare hvor den er og hva den kan gjøre med det den har
  - pluss at den vet hva ting er (mediatype).

Hvis dette vekker interessen din, anbefaler jeg på det varmeste *[Hypermedia: The First 2000 Years]* med Asbjørn Ulsberg, fra Javazone 2025.

[Hypermedia: The First 2000 Years]: https://vimeo.com/1115578715

Prat med Asbjørn etter fordraget gjorde at jeg til slutt skjønte hvorfor klienten måtte støtte mediatyper.
Tusen takk, Asbjørn!

—Teodor, september 2025
