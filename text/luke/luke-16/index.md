# LUKE-16: Delt forståelse av hva som er bra

Godt samarbeid krever at vi har en felles forståelse av _hva som er bra_.
Det er ikke nok å ha et mål vi skal oppnå---vi må vi må vite hva som skiller en god løsning fra en dårlig løsning.
God kode, godt design, god produktledelse.
Når den delte forståelsen av hva som er bra er på plass, blir samarbeid bedre.
Når jeg forstår hva Neno og Bendik jobber for å oppnå for å få et design _godt_, vet jeg hvordan jeg kan bidra som teknolog.

## Er det én leder, eller mange som tar initiativ?

![Romerske soldater i skilpaddeformasjon. Bildet er [fra Wikimedia][skilpaddeformasjon-wikimedia], åndsverket er offentlig eiendom.](https://i.imgur.com/DU6R6B8.jpeg "title")

[skilpaddeformasjon-wikimedia]: https://commons.wikimedia.org/wiki/File:Colonne_trajane_1-57_(cropped).jpg

Soldater i hæren til Romerriket ble ikke bedt om å tenke selv.
De fikk trening i å bidra i formasjonen som var bestemt, og straff om de gjorde noe annet.

En gruppe soldater med spyd og høye skjold i en tett formasjon var vanskelig å trenge gjennom.

Disiplin og kontroll er ikke lenger nok for å vinne i strid. David S. Alberts
har ledet flere NATO-forskningsgrupper i arbeidet om hvordan
militærorganisasjoner bør struktureres, og skriver i [Power to the Edge]
på side 5:

> Power to the edge is about changing the way individuals, organizations, and
> systems relate to one another and work. Power to the edge involves the
> empowerment of individuals at the edge of an organization (where the
> organization interacts with its operating environment to have an impact or
> effect on that environment) or, in the case of systems, edge devices.
> Empowerment involves expanding access to information and the elimination of
> unnecessary constraints. For example, empowerment involves providing access
> to available information and expertise and the elimination of procedural
> constraints previously needed to deconflict elements of the force in the
> absence of quality information.
>
> Moving power to the edge implies adoption of an edge organization, with
> greatly enhanced peer-to-peer interactions. Edge organizations also move
> senior personnel into roles that place them at the edge. They often reduce the
> need for middle managers whose role is to manage constraints and control
> measures. Command and control become unbundled. Commanders become responsible
> for creating initial conditions that make success more likely and exercise
> control by:
>
> - Creating congruent command intent across the enterprise;
>
> - Allocating resources dynamically; and
>
> - Establishing rules of engagement and other control mechanisms that the
>   fighting forces implement themselves.

[Power to the Edge]: http://www.dodccrp.org/files/Alberts_Power.pdf

Sammenliknet med militæret går utviklingen i IT _fort_.
Vi trenger at beslutninger kan tas nær problemene vi løser.

## Delt forståelse av hva som er bra---når mange tar initiativ

Men hva skal vi gjøre?
Når vi sitter på kanten, og har problemet?
Skal vi peise på med magefølelsen vår?
Hvis alle gjør sin egen greie, har vi ikke én plan.
Da er vi ikke ett team.

Finnes det et alternativ?

Ja.

Alle på teamet bidrar med kompetanse på sin ekspertise.
Innen hvert fag er det forskjell på det som er bra, og det som er dårlig.

## Du er ansvarlig for å bygge delt forståelse av hva som er bra, innenfor din ekspertise.

Som utvikler, designer eller produktleder er du på teamet du er på av en grunn: ekspertisen din er ønsket.
De som har andre jobber kjenner ikke faget ditt.
Det er derfor vi jobber kryssfunksjonelt.
Innenfor samme fag er det heller ikke åpenbart hva den beste løsningen er.
Ett design er klart og rent, uten distraksjoner.
Et annet forklarer tydeligere til brukeren hvordan produktet skal brukes første gang.

## Hvordan bygge fagmiljø når folk er utleid i oppdrag?

I oppdrag er det nok å gjøre.
Får du lært noe av andre i Iterate da, eller ser du bare menneskene i teamet ditt?
Får du bidratt til fagmiljøet i Iterate, eller melder du deg ut?

Vi har ofte mye å gjøre når vi er i oppdrag.
Får vi tid til å bygge fagmiljø i tillegg?

Et godt fagmiljø har mange aspekter.
Ett aspekt er delt forståelse av hva som er bra.
Sindre og jeg har både likheter og forskjelliger i hvordan vi liker å skrive kode---men vi har en forståelse av hva den andre synes er bra.
Vi trenger ikke bli 100 % enige, og gjensidig forståelse er uansett et godt steg mot enighet.
Delt forståelse av hva som er bra.

Mange som koder har lært teori om koding i løpet av utdannelsen.
I praksis må vi ta valg teorien ikke svarer på.

## Mikrobloggeriet er et verktøy for å dele hva du synes er bra, uten styr!

Når du kjører `mblog create`, får du åpnet en fil med fire spørsmål:

1. Hva gjør du akkurat nå?
2. Finner du kvalitet i det?
3. Hvorfor / hvorfor ikke?
4. Call to action---hva ønsker du kommentarer på fra de som leser?

De spørsmålene er laget for å grave fram hva du synes er bra med det du jobber med nå.
Du får reflektert over om du er fornøyd med det du gjør, og du får åpnet for diskusjon.

## Tusen takk til dere som har delt på Mikrobloggeriet i desember.

[Håvard](/luke/luke-1/), [Julian](/luke/luke-2/), [Finn](/luke/luke-3/), [Sindre](/luke/luke-4/), [Thusan](/luke/luke-5/), [Kjersti](/luke/luke-6/), [Rasmus](/luke/luke-7/), [Pernille](/luke/luke-8/), [Richard](/luke/luke-9/), [Camilla](/luke/luke-10/), [Ole Jacob](/luke/luke-11/), [Lars](/luke/luke-12/), [Ella](/luke/luke-13/), [Rune](/luke/luke-14/) og [Anders](/luke/luke-15/):
tusen takk for at dere har skrevet om noe dere bryr dere om under advent i 2023!
Det er første steg for at andre kan forestå hva dere synes er bra.

—Teodor
