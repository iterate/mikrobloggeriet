# LUKE-11 - For forbrukere

Vær en god forbruker!

En ting jeg har irritert meg over helt siden jeg måtte kjøpe mine egne ting her i livet, er **planlagt foreldelse** (kanskje kjent bedre som "planned obsolence").
Jeg irriterer meg også over produkter med dårlig kvalitet. 
Det verste er kombinasjonen av disse.
<br>Fight me, big corp!
<br>jk

Hva?
<br>La oss ta et eksempel:
<br>McDonalds, Coca Cola og Capri Sonne.
<br>Dette er alle eksempler på produkter som skal smake likt i hele verden.
Forrige setning er en løgn, i Europa er det stort sett sukrose som brukes som søtningsmiddel, kontra glukose-fruktose sirup (HFK) rundt om i verden. 
Uansett, de gangene jeg kjøpte meg Coca-Cola etter fotballtrening i *Kåffa*-hallen, så hadde jeg en forventning om hva det skulle smake.  Var jeg heldig, så smakte den *litt* feil.

Hvorfor var jeg heldig om det smakte feil?
<br>Jo, for da kunne jeg ta bilde av produksjonsstemplingen, sende en mail til kundeservice, og få hele TO poletter jeg kunne bruke på ny brus. Jeg har seiret over big corp! Det samme gjør jeg dersom cheeseburgeren smaker feil, mangler sylteagurk eller bare ikke står til forventningene. 

Som 15-åring hendte det jeg tøyde strikken litt, og begynte å klage på at et av speileggene i min nyinnkjøpte Haribo Stjernemix manglet eggeplomme, riktignok funket det fint hos Brynhild da bringebærdropsene var smeltet sammen. 
<br>Eller da Ballerina-kjeksen manglet det digge i midten.
<br>Eller da Troikaen hadde sukkerblomstring på seg.

Leser du fortsatt?
<br>Nå er det jo juletider, og hva passer ikke bedre enn en historie om julegaven min som er godt over 10 år gammel, riktignok ikke i samme form eller farge lenger, men gaven lever fortsatt!  Jeg fikk meg et nytt par hodetelefoner. De fungerte veldig bra, men etter å ha blitt most ned i en sekk hver uke, så begynte ulempene med plast å vise seg.
<br>Ting knakk, gaffaen var for svak.
<br>Jeg ville ikke bruke penger på nye hodetelefoner!
<br>15 år gammel skrev jeg følgende:

> My question is that if i'm getting another * *modellnavn* * because my current one is having huge difficulities.  
When I was listening to some music yesterday suddenly it came a very high pitched noise for about thirty seconds, then I turned it off, and the same thing appeared. I replugget it and now its blinking green while it's turning off and on..  
Please help me solve this.

Som svar fikk jeg:

> Thank you for contacting * *firma* *'s Customer Care.  
  I discuss the issue with my supervisor and we are happy to fulfill your replacement without pick-up procedure.

Nice, jeg fikk både beholde mitt gamle, og få et nytt!

Jeg talte akkurat 59 e-postkorrespondanser mellom meg og dette firmaet. 
Det har resultert i 3 nye datamuser, 5(?) hodetelefoner, hvor jeg alltid har fått toppmodellen tilbake (de sluttet å produsere den jeg fikk i gave for 7 år siden).

# Hva har jeg lært av dette?
1. Spør du, så får du.
2. Vær bevisst på rettighetene dine som forbruker.
3. Er kundeservice vanskelig, vær vanskelig tilbake. Du kan for eksempel si at du skal bleste svaret dems til alle du kjenner, aldri handle på butikken igjen (det fikk Kiwi til å slette parkeringsboten min), eller at du blir veldig skuffet over merkevaren, som du har støttet i alle år.  
4. Forvent kvalitet.
5. Kjøp kvalitet.
6. Kontakt produsent først, butikken sender deg som regel dit.
7. Det kan godt være din egen feil, Norrønna sendte meg en ny glidelås etter jeg rev i stykker den opprinnelige. 
8. Tenk cost per use, høy pris betyr ikke nødvendigvis dyrt. 
9. Vedlikehold er lurt.

Hvis man som forbruker er flink på dette, så blir produsentene forhåpentligvis flinkere til å produsere ting som varer.

Mine topp "Buy it for life" ting/merkevarer:

 - Kitchen Aid i metall fra 70-tallet
 - Ordentlige lærsko med Goodyear-welt eller tilsvarende
 - Swiss Army multitool
 - Voksede jakker
 - Klær uten spandex
 - Elektriske ting uten smart-drit, jo mer kretskort, jo fler ting feiler

Apropos elektriske ting som feiler, jeg lærte forleden dag om [eFuse](https://en.wikipedia.org/wiki/EFuse), en slags programmerbar sikring.  

>  AMD says overclocking blows a hidden fuse on Ryzen Threadripper 7000 to show if you've overclocked the chip, but it doesn't automatically void your CPU's warranty
[tomshardware](https://www.tomshardware.com/news)

Flott for bruktmarkedet, da slipper man å kjøpe et grafikkort som har minet bitcoins hele livet. Samsung derimot, bruker det for å bricke mobilen din dersom du prøver å tukle med den. Det er litt som fukt-indikatorene som alltid fjerner garantien din.. 


Thank you for considering my complaint,
Ole Jacob

[<div id="cusdis_thread" style="display: flex; min-height: 300px;"
  data-host="https://cusdis.test.iterate.no"
  data-app-id="d760cc6b-deea-4fc4-90b6-b16ece7fbb92"
  data-page-id="1"
  data-page-url="https://mikrobloggeriet.no/luke/"
  data-page-title="Mikrobloggeriet"
></div>
<script async defer src="https://cusdis.test.iterate.no/js/cusdis.es.js"></script>]:
