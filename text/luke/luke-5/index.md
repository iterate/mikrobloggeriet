# LUKE-5 - Her kan jeg skrive hva som helst
Jeg lærer meg Haskell, og har valgt å gjøre det offentlig i kanalen [\#thusan-lærer-haskell](https://garasjen.slack.com/archives/C05UVVAFWKB/p1695993916317479).

Hvorfor?
- Jeg har et ekstremt behov for anerkjennelse.
- ...
- ...
- ...
- Jeg har et ekstremt behov for anerkjennelse.

Det kan være vanskelig å lære seg nye ting. Bøker og ressurser på internettet hjelper. Finne andre å lære sammen med hjelper.  Finne noen som kan lære bort, hjelper kanskje enda mer. Så, hvordan finner man disse menneskene i Iterate?

Obvs (forkortelse for obviously, obvs), så fins det mange måter å finne disse på lol (forkortelse for "jeg har aldri vært kul"). Jeg valgte å lage kanal og annonsere at jeg skulle poste om læringsprosessen. Fordi, jeg har et ekstremt behov for anerkjennelse.

Det har (inntil videre) hatt følgende effekter:
- Asynk diskusjoner om noe jeg har tatt opp i posten min. F.eks. [denne](https://garasjen.slack.com/archives/C05UVVAFWKB/p1701202161473369) som kom etter at jeg kommenterte at koden min føltes kanskje litt imperativ.
- Kommentarene er kjempe verdifulle for meg. 
	- Mange av de som kommenterer på postene mine ser jeg ikke daglig, og det er jo ikke sånn at man nødvendigvis har tid til å loke med Haskell ila. arbeidsdagen. 
	- Har opplevd at noen tar meg til side når vi møtes fysisk og dropper en eller annen Haskell fun-fact.
	- Blir fortalt om Haskell konsepter, uten at jeg har ramlet over det selv. Som f.eks. [currying](https://garasjen.slack.com/archives/C05UVVAFWKB/p1697697564111259) og [pointfree](https://garasjen.slack.com/archives/C05UVVAFWKB/p1701763523321869?thread_ts=1701722188.844489&cid=C05UVVAFWKB)
- Loggføring av min innsats. Det har mange naise effekter. Jeg kan lese tankene jeg gjorde meg opp om forrige økt, **i tillegg** til å se på koden jeg har skrevet. Det er nais, fordi det har hittil gått i snitt litt under 8 dager mellom hver økt. Jeg husker ikke middagen jeg spiste for 8 dager siden.
- Det å skrive ned ting mens jeg jobber med det, gjør at jeg effektivt *rubber-ducker* med meg selv. Som har ført til at jeg noen ganger løser problemer jeg ikke skjønte svaret på før jeg begynte å skrive ned problemet. 

Jeg tror man har lyst til å hjelpe folk som prøver. Kanalen er et bevis på at jeg prøver, og jeg velger å tro at man kanskje blir litt gira av det og hjelper til. Det at folk følger med gjør at jeg føler meg *accountable* og faktisk skriver ned ting (selvom det ikke alltid er bra).

Oppfordrer flere til å lære offentlig! Det er kult å se hva folk bryner på, og potensielt kunne bidra til det. 

Sist men ikke minst, takk til alle som gidder å lese og hjelpe. Det setter jeg utrolig stor pris på.
