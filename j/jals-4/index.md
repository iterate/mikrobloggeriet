# JALS-4: Vi rakk det 

JALS intromøte. Det er satt av 50 minutter. Jeg liker ikke møter som er lengre enn 30 minutter fordi jeg ikke klarer å holde fokus så lenge. Folk flest klarer ikke det. Jeg opplever også at det sjelden er en møte-agenda som krever mer enn 30 minutter, man bare setter av ekstra tid _i tilfelle_. Dette fører veldig ofte til at man bruker 10 minutter bare på å komme gang med møtet. Så bruker man 20 minutter på første møtepunkt fordi man tenker man har god tid, før man innser at man har 4 møtepunkter igjen på de siste 20 minuttene. De 4 viktigste. I utgangspunktet hadde 20 minutter holdt til de 4 punktene, men nå har det jo gått 30 minutter og lufta er ute av ballongen. Jeg har brukt mine tilmålte 30 minutter konsentrasjon på møtejazzing. Jeg går på tomgang, og for hvert minutt som går vil det kreve 2 minutter ekstra etter møtet for å få hodet i balanse igjen. 

Adrian kom inn i møtet med en tidsfrist på 15 minutter. Et uforutsett styremøte i Vake. 
Vi kom oss igjennom agendaen. 
