# JALS-2: Salg i Unicad

Jeg har akkurat vært i møte med en potensiell kunde for [Unicad], startupen hvor jeg er CTO (og en
av to foundere) Som utvikler er det ikke veldig vanlig å være i direktekontakt med kunder, men for
meg er et slikt møte verdifullt.

Jeg får feedback til hva kundene synes gir verdi, og det er viktig å vite når man lager et produkt.
Spesielt når man er i tidlig fase slik som oss.

Jeg blir inspirert ved å vite at det jeg lager blir brukt av ekte mennesker som løser ekte
problemer.

Og ikke minst gir det muligheten for teamet ha en god samtale om hva vi synes er verdi og hva vi vil
prioritere videre. Har vi de samme tankene etter møtet, eller sitter vi igjen med forskjellig
inntrykk? Uansett om vi er enige eller uenige så gir det oss verdifull innsikt.

For et lite startup-team på to personer så er det kanskje ikke så uvanlig at den som er CTO er med i
salgsmøter, men kanskje man burde innføre det også for større selskaper. Hvordan skal vi videreføre
denne verdien når vi vokser og er så store at vi har egne selgere?

[Unicad]: https://unicad.tech
