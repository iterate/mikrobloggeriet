# OLORM-53: Forstå brukeren ved å bli brukeren

Å lage produkter for seg selv er forskjellige fra å lage produkter for andre.
Hvis du lager produkter for deg selv, kan du vurdere produktet ved å se om produktet løser problemer for deg.
Hvis du lager produkter for andre, må du vite om produktet hjelper brukeren i brukerens kontekst.

Er disse tilnærmingene gjensidig eksklusive, med andre ord, må du velge én?

Jeg vil si _nei_.

## Hvordan forstå brukeren ved å bli brukeren

Du kan løse for begge ved å følge to strategier samtidig:

1. Sett deg mer og mer inn i hva brukeren er som du ikke er.
   For hver ting brukeren gjør som ikke gir mening for deg, spør deg selv _hvorfor_, og prøv å finne ut hvorfor.
2. Lær deg litt og litt av hva brukeren kan.

Da skrenker du gradvis inn forskjellen mellom deg og brukeren.
Vurderingene dine om hva produktet bør bli blir bedre og bedre.

## Deretter risikerer du å lage noe brukeren ikke klarer å bruke!

Hvis du blir skikkelig god på denne strategien, kan du gjøre jobben til brukeren bedre enn den gjennomsnittelige brukeren.
Hvis du da lager produkter for deg selv, blir produktet ikke det brukeren trenger.

Da må du løse for to ting:

1. Produktet må gi verdi til brukeren der brukeren er nå.
2. Produktet må fasilitere til kontinuerlig læring, så brukeren kan bli _enda bedre_ på jobben sin ved å bruke produktet ditt kontinuerlig.

## Anvendelse ved å skrive kommandolinje-programmer

Jeg har bidratt til kommandolinje-programmet [Neil].
Neil er et program for å legge til Clojure-pakker når du programmerer med Clojure.

Min strategi for bidrag var å følge to strategier kontinuerlig:

1. Gjøre Neil til et bedre verktøy for å løse mine behov
2. Gjøre en innsats for å forstå hvordan andre bruker Neil på måter jeg ikke ennå forstår.

Den strategien har jeg opplevd at har fungert svært bra, og jeg har begynt å tenke på denne måten når jeg jobber med andre produkter.

Hvis jeg hadde laget et skriveverktøy for journalister, hadde jeg jobbet kontinuerlig med å gjøre skriveverktøyet bedre egnet for sånn jeg ønsker å jobbe, og for å forstå hvordan journalister bruker skriveverktøy på måter jeg ennå ikke gjør.
Deretter ville jeg vært litt varsom med å innføre funksjonalitet som kan bli vanskelig å bruke for journalister --- enten fordi den forutsetter forkunnskaper journalistene ikke har, eller fordi funksjonaliteten ikke løser for hvordan jeg bør _lære å bruke funksjonaliteten_.

## _Ender's Game_ av Orson Scott Card er en kul bok

> In the moment when I truly understand my enemy, understand him well enough to
> defeat him, then in that very moment I also love him. I think it’s impossible
> to really understand somebody, what they want, what they believe, and not love
> them the way they love themselves. And then, in that very moment when I love
> them.... I destroy them.

Så ... vi vil jo ikke ødelegge brukerene.

Men hvis vi skal overbevise noen om å betale penger for noe vi har laget er utvilsomt en forhandling.
Da er det fint å forstå hvor personen du forhandler med kommer fra.

Sitet er hentet fra boka _Ender's game_.
Les mer om den på Goodreads: https://www.goodreads.com/quotes/97512-in-the-moment-when-i-truly-understand-my-enemy-understand

Den handler om en åtte år gammel gutt som blir sendt ut i verdensrommet for å bli trent til å kjempe mot romvesner.
Jeg synes den er fin!

Fortsatt god morgen!
Teodor

[neil]: https://github.com/babashka/neil
