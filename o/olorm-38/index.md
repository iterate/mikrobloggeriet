# Start på slutten

I utvikling følger vi ofte en Kanban-inspirert prosess
med tavle inndelt i kolonner med oppgave-lapper:

innkommende pågående verifisering ferdig
----------- -------- ------------ ------
ny sak                                  
                                  fiks  
            oppgave                     


Kanban sier: _Begrens antall oppgaver under arbeid!_

Vi vet jo alle at for mange samtidige oppgaver skaper
krevende kontekstbytter, generell fare for kaos,
og økt total tidsbruk per oppgave —
så dette er et fornuftig råd.

En vakker innsikt er å alltid lese tavlen fra høyre til venste
(systemet er pull-basert, ikke push-basert).
Hvilken oppgave er nærmest å være ferdig?
En ferdig oppgave leverer verdi og innsikt, og frigjør plass til neste oppgave.

_Jeg finner kvalitet_ i at team-medlemmer følger denne prioriteringen med "sist først".
Det betyr at jeg synes det er verdifult at en pull-request tas relativt raskt,
på bekostning av å fortsette med sin egen koding e.l.

Tenk gjerne: "Hva kan jeg gjøre denne morgenen for å unblocke en oppgave?"

Når en ny oppgave skal påbegynnes (vi har en del individuell frihet ved valg av uløst oppgave)
finner jeg kvalitet i at man velger "kjipe" bugfiks-oppgaver fremfor kul ny feature.
Selv om disse er likestilt "horisontalt" på tavla, tenker jeg at bugfiksen er mer
"høyrestilt" (= høyere stilt?) enn en ny feature.

Men så må man selvfølgelig passe på at man også bruker nok tid på de mer langsiktige oppgavene.

Relatert mikroblogg av undertegnede: [Fart i utvikling?](https://mikrobloggeriet.no/o/olorm-15/)

Hva tenker du, har du noen andre tommelfingerregler du liker?
Er du uenig i mine tanker? Det er lov, jeg er det ofte selv!

—Richard Tingstad

