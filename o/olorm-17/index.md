# Godt håndtverk

Jeg har akkurat funnet en skikkelig god elektriker. En som er nøye, men effektiv, passer på at det ser bra ut etterpå og at ting er logisk lagt opp (innerste lysbryter skrur av det innerste lyset). Han sa også, "jeg bruker litt ekstra tid på dette og så blir det mye enklere for neste elektriker som kommer" - og det vil fra nå være han selv. Tidligere elektrikere har resultert i synlige gule betongplugger og borring av for store hull med påfølgende akrylmasse.

Etter det kom jeg til å tenke på min egen jobb og jeg fikk fornyet motivasjon til å forsøke å utføre et godt håndtverk. Jeg mener forøvrig at godt håndtverk ikke bare gjelder for det vi kaller håndtverkere og programmerere, men også om du f. eks skriver et strategidokument eller lager et regneark.

Så, hva er det jeg prøver å gjøre? Hovedsakelig gjelder det å etterlate koden lik, eller litt bedre, enn den var når man kom dit så det vil være lettere for neste mann, som antakeligvis er meg selv.

Det gjør også at det er lettere å ta de snarveiene man noen ganger må ta for å få ting ut når det noen ganger haster.

